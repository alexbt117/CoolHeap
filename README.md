# CoolHeap
A heap data structure that is simultaneously MINheap and MAXheap. University project for the class "Data Structures".

## Περιγραφή. 
Ζητείται να υλοποιήσετε τη δομή CoolHeap που λειτουργεί ως σωρός μεγίστου και ελαχίστου ταυτόχρονα. Ο σωρός αυτός διατηρεί το πολύ mx κλειδιά. 
Επιπλέον, υποστηρίζει την εισαγωγή κλειδιού ακόμη και όταν ο σωρός είναι γεμάτος (αποθηκεύει ακριβώς mx κλειδιά), μέσω δύο διαφορετικών πράξεων εισαγωγής. 
Στόχος είναι η πολυπλοκότητα των ζητούμενων μεθόδων να μην είναι χειρότερη από αυτή των πράξεων ενός σωρού, όπως παρουσιάστηκε στο μάθημα. Σημειώνεται ότι επιτρέπεται ένα κλειδί να αποθηκεύεται στον σωρό πλέον της μίας φοράς (δεν επιβάλλεται μοναδικότητα των κλειδιών).

Κλάση CoolHeap. 
    Ορίζει τη ζητούμενη δομή προς υλοποίηση, με την ακόλουθη προδιαγραφή:

* **public CoolHeap(int mx)** Κατασκευάζει κενή δομή σωρού CoolHeap, μεγέθους mx στοιχείων. 

* **public Integer removeMax()** Επιχειρεί απομάκρυνση μέγιστου κλειδιού από τον σωρό. Αν ο σωρός είναι άδειος, επιστρέφει null, διαφορετικά, επιστρέφει το κλειδί που απομακρύνθηκε.

* **public Integer removeMin()** Επιχειρεί απομάκρυνση ελάχιστου κλειδιού από τον σωρό. Αν ο σωρόςείναι άδειος, επιστρέφει null, διαφορετικά, επιστρέφει το κλειδί που απομακρύνθηκε.

* **public Integer insertMax(int key)** Επιχειρεί εισαγωγή στον σωρό του δεδομένου κλειδιού key. Αν ο σωρός έχει λιγότερα από mx κλειδιά, η εισαγωγή είναι επιτυχής και η μέθοδος επιστρέφει null. Αν ο σωρός αποθηκεύει mx κλειδιά, το ελάχιστο εκ των mx+1 κλειδιών (συμπεριλαμβανομένου του δεδομένου κλειδιού key) απομακρύνεται: η μέθοδος επιστρέφει το κλειδί αυτό.

* **public Integer insertMin(int key)** Επιχειρεί εισαγωγή στον σωρό του δεδομένου κλειδιού key. Αν ο σωρός έχει λιγότερα από mx κλειδιά, η εισαγωγή είναι επιτυχής και η μέθοδος επιστρέφει null. Αν ο σωρός αποθηκεύει mx κλειδιά, το μέγιστο εκ των mx+1 κλειδιών (συμπεριλαμβανομένου του δεδομένου κλειδιού key) απομακρύνεται: η μέθοδος επιστρέφει το κλειδί αυτό.

Στην υλοποίησή σας:

- Επιτρέπεται, αν χρειάζεται, να προσθέσετε στην κλάση CoolHeap μόνο private πεδία, μεθόδους, ακόμη και ορισμούς κλάσεων (οι οποίες μπορούν να έχουν public πεδία/μεθόδους).
- Επιτρέπεται προσθήκη πεδίων/μεθόδων στην κλάση Node.
- Δε θα χρησιμοποιήσετε ArrayList ή άλλες δομές βιβλιοθήκης της Java.
